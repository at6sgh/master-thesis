# master-thesis
Codes in Python and SAS created for my Big Data Master project at SGH

Airbnb zyskuje bardzo na popularności od 2008 roku dzięki niskim cenom i bezpośredniej interakcji gości z lokalną społecznością. Cena uważana jest za kluczowy czynnik wpływający na wybór zakwaterowania przez gości. Celem tego badania było zidentyfikowanie czynników determinujących cenę ofert na Airbnb w zależności od jej poziomu. To podejście pozwoliło zbadać, czym charakteryzują się cztery poziomy cen ofert na Airbnb w Stanach Zjednoczonych, uwzględniając jednocześnie zróżnicowanie cen wynajmu nieruchomości w poszczególnych miastach. Badaniu poddano próbę 138 tysięcy ofert wynajmu zakwaterowania z 17 miast w Stanach Zjednoczonych. Zastosowano dwa modele regresji logistycznej: uporządkowany oraz wielomianowy. 
Do badania wybrano 14 zmiennych objaśniających w podziale na następujące 4 kategorie: atrybuty gospodarza i jego wymagania, atrybuty oferty, udogodnienia oraz recenzje online. Najbardziej istotnymi statystycznie zmiennymi wpływającymi na wzrost ceny okazały się: super-gospodarz, rodzaj oferty (apartament lub cały dom), maksymalna liczba osób mogących przenocować, liczba łazienek, liczba sypialni, typ nieruchomości (apartament/kondominium/loft), dostęp do basenu, jacuzzi lub siłowni, dostęp do windy, ściśle określone warunki rezygnacji z oferty, średnia liczba recenzji na miesiąc oraz rating online. Istotne statystycznie zmienne przyczyniające się do spadku ceny oferty to: odległość w kilometrach od centrum, możliwość natychmiastowej rezerwacji, bezpłatny parking oraz elastyczna polityka rezygnacji. Wnioski z badania mogą zostać wykorzystane przez gospodarzy Airbnb oraz przyszłych inwestorów. Pomogą one w lepszym zrozumieniu determinantów ceny oraz wyborze odpowiedniej strategii dla swojej nieruchomości
